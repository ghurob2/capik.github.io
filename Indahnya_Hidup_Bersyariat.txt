Assalamualaikum,
---------------

Saya menyalin semula karangan Allahyarham , kerana beliau ada menyebut 
di hadapan muka surat buku supaya kandungan di dalam buku beliau 
dapat dikongsi melalui bahan elektronik seperti pdf , dan lain-lain 
berkaitan kerana tujuan penulis adalah untuk berdakwah menerusi buku 
beliau.Bila sebut 'menyalin' bermaksud kandungan di dalam buku tersebut
seperti "GAMBAR", "GRAFIK", "AYAT QURAN" saya tidak dapat sampaikan
kerana format kandungan ini didalam text. Anda boleh dapatkan
buku ini di (https://shopee.com.my).

Semoga bermanfaat dan Selamat Membaca.

-----------------------------------------------------------------------
-----------------------------------------------------------------------

[#KATA PENERBIT]

FARDU AIN DAN FARDU KIFAYAH ITU KEHIDUPAN
-----------------------------------------

Cuba anda tunjukkan sebuah modul yang boleh menjadi panduan dalam 
menjalani kehidupan seharaian anda?Kita ini dicipta oleh Allah SWT. 
Maka sudah tentulah Allah yang menyediakan peraturan hidup kita. Kita 
tidak perlu tercari-cari dalam menentukan panduan hidup sendiri. Seperti
sebuah kereta yang dikeluarkan oleh sebuah kilang, diserahkan kepada 
pembeli lengkap dengan buku panduan dan alat untuk memperbaiki apabila 
mengalami kerosakan.

Panduan hidup yang disediakan Allah SWT dipanggil syariat.
Mempelajarinya merupakan fardu ain (menjadi kewajipan ke atas semua
orang– lelaki dan wanita).Masa mempelajarinya pula ialah dari buaian hingga
ke liang lahad. Apabila telah memiliki ilmu tersebut, maka sampai pula masa 
untuk mengamalkannya. Itulah amalan syariat.

Di sekolah anak-anak tidak berpeluang mempelajari ilmu-ilmu fardu ain 
selengkapnya kerana masa yang sangat terhad diperuntukkan untuk mempelajari 
ilmu ini. Modulnya pula tidak menyeluruh dan kurang mantap. Kalau ada pun
ia berorentasikan peperiksaan, bukan untuk penghayatan.

Di sekolah menengah ilmu fardu ain tidak lagi diwajibkan. Ia menjadi mata 
pelajaran pilihan. Akibatnya anak-anak lebih meminati untuk mempelajari 
ilmu sains, teknologi dan lain-lain bidang daripada mempelajari ilmu fardu 
ain.

TIDAK ADA NILAI EKONOMI
-----------------------

Anak-anak yang berjaya menguasai ilmu fardu ain dengan cemerlang masih
dinilai sebagai kurang penting. Apabila memasuki alam kerjaya, graduan 
yang memiliki ilmu agama sering dinilai sebagai kurang komersil atau 
rendah nilai ekonomi.Kalau berkhidmat di masjid sebagai imam, bilal, atau 
pegawai masjid, gajinya rendah kerana tidak ada peruntukan. Peranan dan 
ketokohannya tidak diyakini masyarakat.

Banyak sekolah agama yang tidak diberi pengiktrafan di peringkat nasional. 
Kemudahan prasarana seperti bilik kuliah, pusat sumber, makmal bahasa, 
pusat IT dan lain-lain masih jauh ketinggalan. Daripada semua senario 
di atas,maka penguasaan ilmu agama semakin terpinggir.

Dengan berkembangnya aktiviti dakwah dan usrah, kesedaran mula timbul di 
kalangan ibu bapa dan anak-anak untuk menguasai ilmu agama. Sekarang 
anak-anak yang belajar dalam aliran sains dan teknikal sudah boleh
menguasai al-Quran dan bahasa Arab dengan baik. Jangan terkejut kalau hari 
ini anda bertemu anak muda yang sedang membuat persiapan SPM telah menghafal 
20 juzuk al-Quran. Ini kisah benar!

BUKU PANDUAN FARDU AIN BENTUK BARU
-----------------------------------

Kami di Telaga Biru sedar akan peranan kami untuk membantu mengimarahkan 
pengajian ilmu agama di sekolah, madrasah dan di mana jua kita berada. 
Oleh kerana bidang kamiialah penerbitan, maka dengan itu kami menerbitkan 
buku-buku yang menjadi pengisian pendidikan agama dan al-Quran.

Kami sedar usaha ini jauh daripada perfect, cukup dan ideal. Namun 
seandainya tiada rotan, akar pun berguna juga. Menjadi hasrat kami dalam 
masa terdekat untuk menerbitkan lebih banyak buku-buku agama, fardu ain dan 
bahasa Arab.

Kami juga ingin memberi perubahan daripada menghidangkan bahan pembelajaran 
agamadalam bentuk lama yang menonton, berorentasikan teks dakwat hitam yang 
panjang, buku yangberwajah suram dan teks khutbah yang membosankan.

Dengan perkembangan teknologi Internet dan globalisasi, kami bersaing dengan 
bahan-bahan Internet yang mempunyai daya tarikan grafik, audio dan video yang 
canggih.Kami prihatinbahawa anak-anak muda lebih berminat untuk belajar daripada 
bahan yang canggih ini.

Maka pada peringkat awal ini kami sudah memulai dengan persembahan buku yang
berwarna-warni dan teks yang dipermudahkan. Sebahagian teks telah 
ditransformasikan kepada bentuk rajah, carta,peta minda dan jadual supaya lebih 
berkesan dan mudah difahami. Tidak mustahil inilah buku fardu ain pertama anda 
yang berwarna-warni.

UNTUK SIAPA BUKU INI?
---------------------

Buku INDAHNYA HIDUP BERSYARIAT ini ialah untuk kegunaan seisi rumah. Sekurang 
kurangnya sebuah buku untuk seisi keluarga ini seperti kempen sebuah komputer
untuksebuah rumah.

Ketua keluarga memimpin ahli keluarganya untuk membaca dan menguasai kandungan 
buku ini.Tetapkanmasa selepas solat lima waktu berjemaah untuk duduk sebentar , 
membentuk halaqah dan membaca buku ini.Tidak semestinya si ayah yang memimpin 
membaca. Si anak pun bolehmemimpin jika dia mampu.

KANDUNGAN BUKU INI
------------------

Buku INDAHNYA HIDUP BERSYARIAT ini juga merupakan sebuah buku fardu ain dan 
fardu kifayah yang disusunmengikut tahap perkembangan seseorang individu dari 
zaman anak-anak, alam remaja, alam dewasa, hidup berkeluarga, bermuamalat, 
bermasyarakat dan akhirnya menghadapi kematian. Pendekatannya lebih berbentuk 
“mesra untuk beramal” dan aplikasi dalam amalan harian.

Pengarang buku ini ialah orang yang tak asing lagi dalam dunia fardu ain iaitu
al-Ustaz Dato’Ismail Kamus dan penulisbuku serta pensyarah UIAM, al-Ustaz Azrul
Azlen Abdul Hamid. Adalah diharapkan buku ini mampu untuk menyediakan pengisian 
asas keperluan ilmu fardu ain.

Selamat membaca dan beramal.

Penerbit,

TELAGA BIRU SDN BHD.

>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>

[#KATA PENGARANG]

MANUSIA SEBAGAI KHALIFAH
------------------------

Ketinggian martabat insan di sisi Allah SWT dinilai bukan daripada pangkat atau 
kedudukan, kebangsawanan atau darjat keturunan, kemewahan atau harta benda 
malahan bukan daripada warna kulit dan paras rupa.

Nilai sebenar kewujudan insan yang dilantik sebagai khalifah Allah di muka bumi 
ini, dirangkumkan dalam satu kalimah yang mudah sebutannya tetapi begitu bermakna 
pengisian dan penghayatannya. Itulah yang disebutkan sebagai takwa seperti mana 
yang dinyatakan oleh Allah SWT menerusi firman-Nya:

Maksudnya: `Sesungguhnya, semulia-mulia kamu di sisi Allah ialah orang yang lebih 
takwanya di antara kamu. Sesungguhnya Allah Maha Mengetahui lagi Maha Bijaksana.`

(Surah al-Hujurat 13)

Bertitik tolak daripada ayat ini, sebagai hamba Allah kita seharusnya berusaha 
untuk mengabdikan jiwa raga terhadap keesaan-Nya, melaksanakan amalan soleh dan 
kebajikan setiap ketika serta menjauhi segala larangan-Nya. Dalam erti kata yang 
lain,seorang Muslim yang beriman seharusnya mendidik diri, keluarga dan 
masyarakat serta memenuhi tuntutan ibadah. Proses pendidikan ini tidak dapat 
dilaksanakan dengan sempurna sekiranya seseorang Muslim itu tidak mempunyai ilmu
atau memahami perkara-perkara asas dalam Islam.

HAMBA ALLAH YANG BERTAKWA
-------------------------

Perkara-perkara asas ini merangkumi kehidupan manusia bermula dari kelahiran 
sehinggalah mereka kembali kepada Allah SWT. Di samping itu juga, ilmu 
pengetahuan mengenai perkara-perkara asas ini (fardu ain) adalah penting dalam 
membentuk diri kita menjadi seorang hamba Allah yang bertakwa.

Justeru, penulis melihat penerbitan buku ini sebagai salah satu usaha untuk 
menampilkan Islam sebagai satu cara atau anutan hidup yang lengkap, sempurna dan 
diredai oleh Allah SWT. Sebarang komentar yang ikhlas dan membina amatlah 
dialu-alukan bagi memperbaiki lagi kandungan buku ini kerana tiada kitab yang 
maksum melainkan al-Quran al-Karim.

Terima Kasih yang tidak terhingga kepada pihak Telaga Biru khususnya 
Hj.Abd.Waharp Yusoff dan Ustaz Zahazan Mohamed serta seluruh staf yang telah 
bertungkus-lumus merealisasikan penerbitan buku ini.

Akhir sekali, moga-moga khidmat ilmu yang sedikit ini akan dapat membantu umat 
Islam mempelajari dan mendalami serta mengamalkannya bagi menyerlahkan manfaat 
kehidupan bertakwa sebagai titian menuju kebahagiaan ukhrawi yang abadi.

Penulis,
Dato’ Ismail Kamus 
Mohd Azrul Azlen Abd Hamid.

>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>>

[#BAB 1 ::: SYARIAT KELAHIRAN]

``Aku telah mendapat seorang anak, kemudian aku membawanya kepada NABI SAW. 
Baginda menamakannya Ibrahim, lalu memerintahkannya (memecahkan mulutnya) 
dengan sebiji kurma.``- Hadis riwayat Abu Burdah daripada Abu Musa r.a -

Tangisan bayi bergema memecah keheningan suasana.Kehadiran ahli keluarga baru 
itu memang dinanti-nantikan khususnya oleh si ibu dan juga si bapa. Kelahiran
bayi sebagai penghubung jambatan kasih suami isteri adalah suatu rahmat Allah 
SWT yang tidak ternilai harganya.

Kesempurnaan Islam tergambar dengan jelas dari peringkat awal kelahiran insan.
Kegembiraan menimang cahaya mata yang sekian lama ditunggu seharusnya 
disempurnakan menurut lunas-lunas yang islam tentukan.

:: MEMBERI KHABAR GEMBIRA DAN TAHNIAH ATAS KELAHIRAN BAYI
---------------------------------------------------------

Kelahiran bayi merupakan satu khabar gembira bagi setiap insan. Justeru, 
orang-orang yang mendengar khabar gembira ini perlu bersegera meraikan 
kegembiraan tersebut.

(( "Jika kita menyoroti sirah peribadi agung Nabi Muhammad SAW, kita akan 
mendapati bahawa ketika Baginda dilahirkan,Thuwaibah telah memberi khabar 
gembira kepada Abu Lahab yang ketika itu menjadi majikannya dengan mengatakan: 
`Telah lahir seoranganak lelaki daripada Abdullah.`"))

Ucapan tahniah terhadap pasangan yang menerima cahaya mata merupakan salah 
satu cara meraikan kegembiraan tersebut. Tujuan menyampaikan khabar gembira
ini adalah untuk menanamkan perasaan kasih sayang dan membina kesatuan 
sesama umat Islam.

Berikut merupakan perkara-perkara yang disunatkan untuk kita lakukan dengan
kelahiran bayi seperti :

: AZAN DAN IQAMAT
-----------------

Islam mensyariatkan agar "azan dilaungkan di telinga kanan dan "iqamat di 
telinga kiri bayi", sesuai dengan hadis Rasullullah SAW yang diriwayatkan 
oleh Ibn Abbas r.a:

Maksudnya:``Aku bersyukur kepada Allah yang menganugerahkan. Sungguh 
sempurna kekuasaan-Nya dan kamu telah mendapat anugerah kebaikan-Nya``.

=> Hendaklah mengazankan di telinga kanan dan iqamat di telinga kiri
bayi yang baru lahir.

(( "Bahawasanya Nabi Muhammad SAW melaungkan azan pada telinga al-Hasan bin 
Ali (sebelah kanan) ketika dilahirakn dan menyuarakan Iqamat pada telinga
kirinya."))

Begitu juga dengan hadis yang diriwayatkan oleh Abu Rafi':

Maksudnya: Abu Rafi' berkata:``Saya melihat Rasulullah SAW membacakan 
azan pada telinga kanan Hasan bin Ali yang baru dilahirkan oleh Fatimah.``

Menurut Ibn Qayyim al-Jauziyah antara rahsia "azan" dan "iqamat" adalah 
seperti berikut:

== RAHSIA AZAN DAN IQAMAT ==

1 - Kalimah-kalimah memuji kebesaran Ilahi yang disifatkan sebagai 
"ucapan pertama" yang "meresap ke dalam hati" sanubari "insan yang baru 
lahir".

2 - Satu penyataan "syariat Islam" yang berperanan "mendahului dakwah 
syaitan terkutuk"dan "mengekang arus nafsu syahwat."

: TAHNIK
---------
 << BERSAMABUNG >>


